# Informatikai rendszer- és alkalmazás-üzemeltető technikus vizsgaremek vizsgarész
## Május 7-re!

A vizsgázóknak minimum 2, maximum 3 fős informatikai rendszer- és alkalmazás-üzemeltető csapatot alkotva kell a vizsgát megelőzően egy komplex informatikai rendszerfejlesztési projektet megvalósítaniuk. A projekt egy valós vagy elképzelt vállalat hálózatának tervezését, a hálózat egy működő prototípusának gyakorlati kivitelezését, valamint a prototípus működésének tesztelését foglalja magában. (Lehetőleg valós eszközön.)\
A vizsgaremeknek a vizsgázók saját, önálló szellemi termékének kell lennie. A felhasznált eszközökre, dokumentumokra megfelelően kell hivatkozni a dokumentációban.\
Elvárás, hogy a fejlesztési folyamat során **legalább 3 alkalommal konzultáljanak** a vizsgázók az oktatókkal.\
Ezen feltételek teljesítése, a határidőkre való odafigyelés a **tanuló/képzésben résztvevő felelőssége!**

## A vizsgaremeknek az alábbi elvárásoknak kell megfelelni:
- [x] a hálózati infrastruktúrának legalább 3 telephelyet vagy irodát kell lefednie
- [x] legalább egy telephelyen több VLAN kialakítását foglalja magában
- [x] tartalmaz második és harmadik rétegbeli redundáns megoldásokat
- [ ] IPv4 és IPv6 címzési rendszert egyaránt használ
- [x] Vezeték nélküli hálózatot is tartalmaz
- [x] statikus és dinamikus forgalomirányítást egyaránt megvalósít
- [x] statikus és dinamikus címfordítást alkalmaz
- [x] WAN-összeköttetéseket is tartalmaz
- [ ] virtuális magánhálózati kapcsolatot (VPN) is megvalósít
- [x] programozott hálózatkonfigurációt is használ
- [ ] forgalomirányítón megvalósított biztonsági funkciókat tartalmaz (pl. ACL-ek)
- [ ] hardveres tűzfaleszközt is alkalmaz
#### Minimum 1-1 Linux és Windows kiszolgálót tartalmaz, melyek legalább az alábbi szolgáltatásokat nyújtják:
- [x] Címtár (pl. Active Directory)
- [x] DHCP
- [x] DNS
- [x] HTTP/HTTPS
- [x] Fájl- és nyomtató megosztás
- [x] Automatizált mentés
- [ ] Kliens számítógépekre automatizált szoftvertelepítés

## A vizsgaremek benyújtásának módja:
A projekt teljes anyagát **elektronikus formában a vizsga előtt minimum 14 nappal** kell a vizsgabizottsághoz benyújtani. A benyújtott anyagnak tartalmaznia kell az alábbiakat:
* a hálózat tervét, működésének leírását tartalmazó dokumentáció
* a hálózat tesztelésének dokumentációja
* a hálózat Packet Tracerben megvalósított modellje
* a prototípus működésének, tesztelésének dokumentálása egy 2-5 perc hosszúságú videóval

## Védés: A vizsgafeladat során a vizsgázó gyakorlati bemutatóval összekapcsolt (+prezentáció) szóbeli előadás formájában mutatja be a
* a hálózat tervezését,
* műszaki megvalósítását,
* működésének bemutatását,
* a csapaton belüli munkamegosztást, a csapatban betöltött szerepét, a fejlesztés során használt projektszervezési eszközöket.

A fentieken túl **2-3 perces angol nyelven** tartott szóbeli előadás formájában összefoglalót ad a projektről, valamint szükség esetén angolul válaszol a vizsgáztató maximum 2-3 tisztázó jellegű kérdésére.\
Amennyiben a munkacsapat más tagjai is azonos csoportban vizsgáznak, akkor a bemutatót közösen is megtarthatják, de ebben az esetben is biztosítani kell, hogy minden vizsgázó egyenlő arányban vegyen részt a bemutatóban, illetve minden vizsgázónak önállóan kell bemutatnia a saját feladatrészét (de a többiek részét is be kell tudni mutatni) magyarul és angolul egyaránt.\
**A vizsgaremek elkészítésére rendelkezésre álló idő: a vizsgaremeket a záróvizsga tanévében kell a vizsgázónak elkészítenie.**\
A vizsgaremek bemutatására és megvédésére maximum 30 perc áll a vizsgázó rendelkezésére.

### A vizsgatevékenység értékelésének szempontjai:
* A projekt átfogó értékelése (a választott megoldás életszerűsége, a tervezés átgondoltsága és szakszerűsége, a prototípus kidolgozottsága és funkcionális működése stb.): **18 pont**
* A hálózattervezés: **2 pont**
* VLAN kialakítás: **1 pont**
* Második és harmadik rétegbeli redundancia: **1 pont**
* IPv4 és IPv6 címzési rendszer: **2 pont**
* Vezeték nélküli hálózati megoldás: **2 pont**
* Statikus és dinamikus forgalomirányítás: **2 pont**
* Statikus és dinamikus címfordítás: **2 pont**
* WAN-összeköttetések: **1 pont**
* Virtuális magánhálózati kapcsolat (VPN): **2 pont**
* Programozott hálózatkonfigurációs megoldás: **1 pont**
* Forgalomirányítón megvalósított biztonsági funkciók: **2 pont**
* Hardveres tűzfaleszköz alkalmazása: **2 pont**
* Linux és Windows kiszolgálón megvalósított szolgáltatások: **15 pont**
* Tesztelés dokumentálás: **2 pont**
* A csapatmunka megvalósítása: **3 pont**
* Angol nyelvű kommunikáció: **2 pont**
> Összesen 60 pont.

## A dokumentáció formai követelményei:
A fedőlapon fel kell tüntetni a következő adatokat: (minta)
* Az oktatási intézmény megnevezése
* szakképesítés neve és száma
* VIZSGAREMEK
* A dolgozat címe
* Készítők neve, osztálya
* A benyújtás helye (Budapest)
* A benyújtás éve

### Fejezetek, alfejezetek alkalmazása
* A dokumentációt tagolni kell, lehetőleg két szinten (maximum 3). A fejezetek, alfejezetek többszintű sorszámozással legyenek ellátva.
* A fejezetcímeket Címsor1, Címsor2, ... stílusokkal vagy saját stílussal formázza meg, hogy ez alapján tudjon majd tartalomjegyzéket készíteni!

### Karakter és bekezdés formátum
* Az alap betűméret: 12 pt. Ettől csak speciális helyeken, pl. címekben, lábjegyzetben térjen el.
* Olvasható, nem túl speciális betűtípus, például Times New Roman.
* Vastag és dőlt betűt alkalmazhat a fontos részek kiemeléséhez. A túl sok kiemelést kerülje, zavaró lehet!
* A bekezdések igazítása sorkizárt legyen.
* A bekezdések első sorának legyen behúzása (0,5 – 1 cm).
* 1,5-es sorköz.
* Kódok, utasítások esetében javasolt a Courier New, vagy más, fix szélességű betűtípust alkalmazni. Ehhez érdemes saját stílust létrehozni!
* Betartja a szövegszerkesztés szabályait.

### Oldal formátum
* Az oldalak számozva legyenek, a számozás a láblécbe kerüljön.
* Legyen fejléc, amelynek tartalma célszerűen az aktuális fejezet/alfejezet címe.
* Az alapértelmezett margókat (2,5 cm minden irányban) alkalmazza.

### Tartalomjegyzék
* Kötelező szerepeltetni, és célszerű a dokumentáció elejére tenni.
* A tartalomjegyzéket érdemes a dokumentáció elkészültével, a fejezet és alfejezet címek alapján automatikusan generálni. A tartalomjegyzékben az első három szint (címsor) jelenjen meg!

### Ábrák, táblázatok
* Az ábráknak, képeknek, diagramoknak legyen sorszáma, a szövegben legyen rájuk hivatkozás.
* Ha nem saját készítésű az ábra, a forrást meg kell jelölni. 
* A táblázatok használata javasolt.

### Irodalomjegyzék
* Az irodalomjegyzék új oldalon kezdődik.
* Az irodalomjegyzékkel biztosítjuk a felhasznált vagy idézett művek, részletek pontos azonosítását és visszakereshetőségét. 
* A forrásoknak valamennyi szerzőjét fel kell tüntetni az irodalomjegyzékben.
* Ha egy dokumentumnak nincs szerzője az első közölt adat a címe lesz.

### Könyv esetén:
SZERZŐ K., SZERZŐ Z., Évszám: Cím. Alcím. Kiadó neve, Megjelenés éve, Oldalszám

### Folyóiratcikk esetén:
SZERZŐ K., SZERZŐ Z., Évszám: A cikk címe. Folyóirat címe, Évfolyam/Kötetszám. Füzet szám. A cikk terjedelme [tól-ig].

### Elektronikus (internetes) dokumentum
SZERZŐ K., A megjelenés éve: A cikk címe. [Dokumentumtípus.] URL: http://www.... Megtekintve/Letöltve: dátum
> A dokumentáció helyesírási hibáktól mentesen kerüljön beadásra, használja a helyesírás-ellenőrzést!

### A dokumentációk egyéb követelményei:
Ahogy „A vizsgaremek benyújtásának módja” részben már leírtuk, kettő dokumentációt kell benyújtaniuk:
* a hálózat tervét, működésének leírását tartalmazó dokumentációt
* a hálózat tesztelésének dokumentációját
* szerver szolgáltatások, tervezésének dokumentálása 
* szerver szolgáltatások, működés tesztelése  

A terv és működés dokumentációnak minimum 40 oldalasnak kell lennie. A dokumentáció végén lennie kell tartalomjegyzéknek és ábrajegyzéknek.\
Fontos, hogy itt jelenjen meg az elméleti leírást tartalmazó rész.\
Például: OSPF, hogy miért ezt választották, mit tud ez a forgalomirányító protokoll, stb.\
Itt jelenjen meg, hogy miként konfigurálták azt az OSPF-et. (Nem kell az összes router összes konfigurációja!)

A tesztelés dokumentációnak minimum 20 oldalasnak kell lennie. A dokumentáció végén lennie kell tartalomjegyzéknek és ábrajegyzéknek.\
A tesztelés dokumentációban kell bemutatni, hogy miként működik az Önök által használt protokoll, pl az előbb már említett OSPF. Ide kerülnek be a show parancsok eredményei.\
Pl.: show ip route, sh ip ospf neighbour/database/topology, sh ip protocols, stb.

### Packet Tracer (kötelező) elvárások:
Minden munka, amit megterveznek megvalósításra kell, kerüljön PT-ben is. Természetesen tisztában vagyunk a PT korlátaival, de amit csak lehet, készítsenek el a programban. Ezt a PT fájlt be kell mutatniuk a védés alkalmával is és ezt tudják majd használni is a védés folyamán.

### GNS3/EVE NG (opcionális) elvárások:
Javasolt, hogy valamelyik hálózati szimulátor program használata. Itt a hálózat egy kisebb része kell, hogy bemutatásra kerüljön. Az itt bemutatott részt mindenképpen érdemes a videóban is felhasználni, és a képernyőmentéseket a tesztelési dokumentációba betenni. 
